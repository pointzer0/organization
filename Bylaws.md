# Τρόπος Λήψης αποφάσεων HackerSpace Θεσσαλονίκης

## 1. Ιδρυτικά Μέλη

  1. Ιδρυτικά μέλη μπορούν να γίνουν όλοι. Η μοναδική προϋπόθεση είναι να συμπληρωθεί [η φόρμα μέλους](http://bit.ly/HSskg) στην οποία θα αναφέρει δεσμευτικά το ποσό που δύναται να καταθέσει κατά την ίδρυση του οργανισμού και 2 μήνες μετά.
  1. Η λίστα των μελών θα αναρτάται δημόσια με αναφορά μόνο του ονόματος και επωνύμου.
  1. Ελάχιστο ποσό δέσμευσης του μέλους ορίζεται τα 10€.
  1. Τα [2] ποσά δέσμευσης δεν έχουν σχέση με το όποιο ποσό αποφασιστεί πως θα είναι η ετήσια συνδρομή μέλους.
  1. Τα [2] ποσά δέσμευσης θα συμψηφιστούν με το όποιο ποσό αποφασιστεί ως ετήσια συνδρομή και θα έχουν ισχύ μόνο για το 1ο έτος.
    * 1. Εάν η ετήσια συνδρομή είναι μεγαλύτερη των [2] ποσών δέσμευσης το μέλος θα οφείλει το υπόλοιπο για να είναι ενήμερο.
    * 2. Εάν η ετήσια συνδρομή είναι μικρότερη των [2] ποσών δέσμευσης το μέλος θα είναι ενήμερο για το 1ο και μόνο έτος λειτουργίας.
  1. Η εγγραφή των ιδρυτικών μελών θα είναι ανοιχτή έως ότου η Γενική Συνέλευση αποφασίσει πως σταματάει.
  1. Ανενεργά Μέλη
    * 1. Το κάθε μέλος έχει τη δυνατότητα να αυτοχαρακτηριστεί ως ανενεργό οποιαδήποτε στιγμή επιθυμεί.
    * 2. Ένα ανενεργό μέλος δεν λογίζεται στον υπολογισμό για την απαρτία της Γενικής Συνέλευσης (§2.1).
    * 3. Ένα ανενεργό μέλος μπορεί να επιστρέψει στην ενεργή του κατάσταση όποτε το επιθυμεί.
    * 4. Ένα μέλος που απείχε από 1 ψηφοφορία μεταστρέφεται αυτόματα σε ανενεργό, μπορεί το μέλος βέβαια με πρωτοβουλία του να επανέλθει άμεσα στην ενεργό κατάσταση. Ως αποχή νοείται η μη συμμετοχή στη ψηφοφορία και όχι η ψήφος αποχής.
    * 5. Ένα ανενεργό μέλος μπορεί να ψηφίσει οπότε και αυτόματα τίθεται σε ενεργή κατάσταση.

## 2. Γενική Συνέλευση

  1. Η Γενική Συνέλευση (ΓΣ) βρίσκεται σε απαρτία εάν υπάρχει μεγαλύτερη ή ίση συμμετοχή  του 70% των εγγεγραμμένων μελών.
  1. Ο λογισμός των εγγεγραμμένων μελών λαμβάνει χώρα με τη λήξη της ψηφοφορίας οπότε και ισχύουν οι καταστάσεις ανενεργών μελών (§1.8).

## 3. Τρόπος Λήψης Αποφάσεων

1. Αποφάσεις μπορούν να ληφθούν από τη ΓΣ.
1. Συνεύρεση Γενικής Συνέλευσης
  * 1. Η Γενική Συνέλευση μπορεί να λαμβάνει χώρα σε περιοδικές, προγραμματισμένες συναντήσεις.
  * 2. Η ΓΣ σε συνάντηση μπορεί να αποφασίσει μόνο επί των θεμάτων που έχουν αναγραφεί στην Ατζέντα της συνάντησης.
  * 3. Η Ατζέντα των συναντήσεων δεν μπορεί να μεταβληθεί 24 ώρες πριν την πραγματοποίηση της συνάντησης.
  * 4. Τα θέματα της ατζέντας μπορούν να τα ορίζουν όλα τα μέλη.
1. Online Γενική Συνέλευση
  * 1. Η Γ.Σ. μπορεί να λαμβάνει αποφάσεις online.
  * 2. Όλα τα μέλη μπορούν να παρουσιάσουν θέμα προς ψήφιση στη ΓΣ κάνοντας χρήση του εκάστοτε εργαλείου διαβούλευσης.
  * 3. Το θέμα θα βρίσκεται σε ανοιχτή διαβούλευση από τα μέλη τουλάχιστον για 3 ημέρες με δυνατότητα παράτασης εφόσον υπάρχει ενεργή συζήτηση.
  * 4. Η έναρξη της ψηφοφορίας γίνεται με πρωτοβουλία του μέλους που έθεσε το θέμα.
  * 5. Η Ψηφοφορία είναι επώνυμη και μυστική με μηχανισμό της αρεσκείας του υπεύθυνου μέλους αρκεί να τηρηθούν οι παρακάτω κανόνες:
    * 1. Θα πρέπει να υπάρχει ημερ/νία και ώρα της κάθε ψήφου
    * 2. Η δημοσίευσης της ψηφοφορίας μετά τη λήξη της θα πρέπει να καταγραφεί σε έγγραφο (spreadsheet) στο δημόσιο φάκελο του HackerSpace στο Google Drive με ευθύνη του μέλους που διοργάνωσε την ψηφοφορία.
  * 6. Δικαίωμα ψήφου έχουν τα μέλη που εγράφησαν πριν την έναρξη της ψηφοφορίας.
  * 7. Η ψηφοφορία διαρκεί τουλάχιστον 3 ημέρες αλλά θα πρέπει να έχει συγκεκριμένη και ορισμένη ημερομηνία και ώρα λήξης.
  * 8. Μετά το πέρας της ψηφοφορίας οι ψήφοι πρέπει να δημοσιεύονται.
  * 9. Σε περίπτωση μη συγκέντρωσης απαρτίας κατά τη λήξη της ψηφοφορίας υπάρχει η δυνατότητα για παράταση έως και 3 φορές:
    * 1. Στην πρώτη λήξη χωρίς απαρτία η ψηφοφορία παρατείνετε 2 ημέρες (48ώρες).
    * 2. Μετά τις 2 ημέρες και αν δεν υπάρχει ακόμα απαρτία παράταση 3 ημερών (72ώρες).
    * 3. Μετά και από τις 3 ημέρες θα δίνετε μία τελευταία παράταση 4 ημερών (96ώρες).
  * 10. Ο υπεύθυνος της ψηφοφορίας αποφασίζει εάν θα δοθούν οι προβλεπόμενες παρατάσεις.
