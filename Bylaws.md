# Καταστατικό HackerSpace Θεσσαλονίκης

Το παρόν είναι προϊόν αποφάσεων που έχουν παρθεί από τη Γενική Συνέλευση των μελών και αφορά στον τρόπο λειτουργίας και την διαδικασία λήψης αποφάσεων του HackerSpace Θεσσαλονίκης

1. **Ιδρυτικά Μέλη**

  1.1. Ιδρυτικά μέλη μπορούν να γίνουν όλοι. Η μοναδική προϋπόθεση είναι να συμπληρωθεί [η φόρμα μέλους](http://bit.ly/HSskg) στην οποία θα αναφέρει δεσμευτικά το ποσό που δύναται να καταθέσει κατά την ίδρυση του οργανισμού και 2 μήνες μετά.  
  1.2. Η λίστα των μελών θα αναρτάται δημόσια με αναφορά μόνο του ονόματος και επωνύμου.  
  1.3. Ελάχιστο ποσό δέσμευσης του μέλους ορίζεται τα 10€.  
  1.4. Τα [2] ποσά δέσμευσης δεν έχουν σχέση με το όποιο ποσό αποφασιστεί πως θα είναι η ετήσια συνδρομή μέλους.  
  1.5. Τα [2] ποσά δέσμευσης θα συμψηφιστούν με το όποιο ποσό αποφασιστεί ως ετήσια συνδρομή και θα έχουν ισχύ μόνο για το 1ο έτος.  
&nbsp;&nbsp;&nbsp;&nbsp;&nbsp;1.5.1. Εάν η ετήσια συνδρομή είναι μεγαλύτερη των [2] ποσών δέσμευσης το μέλος θα οφείλει το υπόλοιπο για να είναι ενήμερο.  
&nbsp;&nbsp;&nbsp;&nbsp;&nbsp;1.5.2. Εάν η ετήσια συνδρομή είναι μικρότερη των [2] ποσών δέσμευσης το μέλος θα είναι ενήμερο για το 1ο και μόνο έτος λειτουργίας.  
  1.6. Η Εγγραφή των ιδρυτικών μελών ξεκινάει το Σάββατο 18/Οκτ/2014 και θεωρείται πλήρης την Πέμπτη 23/Οκτ/2014 0:01π.μ. από την οποία ώρα και μετά η Γενική Συνέλευση μπορεί να συνευρεθεί και να λάβει αποφάσεις, ψηφίσει.  
  1.7. Η εγγραφή των ιδρυτικών μελών θα είναι ανοιχτή έως ότου η Γενική Συνέλευση αποφασίσει πως σταματάει.  

1. **Γενική Συνέλευση**

  2.1 Η Γενική Συνέλευση (ΓΣ) βρίσκεται σε απαρτία εάν υπάρχει μεγαλύτερη ή ίση συμμετοχή  του 70% των εγγεγραμμένων ιδρυτικών μελών.  

1. **Τρόπος Λήψης Αποφάσεων**

  3.1. Αποφάσεις μπορούν να ληφθούν από τη ΓΣ.  
  3.2. **Συνεύρεση Γενικής Συνέλευσης**  
&nbsp;&nbsp;&nbsp;&nbsp;&nbsp;3.2.1. Η Γενική Συνέλευση μπορεί να λαμβάνει χώρα σε περιοδικές, προγραμματισμένες συναντήσεις.  
&nbsp;&nbsp;&nbsp;&nbsp;&nbsp;3.2.2. Η ΓΣ σε συνάντηση μπορεί να αποφασίσει μόνο επί των θεμάτων που έχουν αναγραφεί στην Ατζέντα της συνάντησης.  
&nbsp;&nbsp;&nbsp;&nbsp;&nbsp;3.2.3. Η Ατζέντα των συναντήσεων δεν μπορεί να μεταβληθεί 24 ώρες πριν την πραγματοποίηση της συνάντησης.  
&nbsp;&nbsp;&nbsp;&nbsp;&nbsp;3.2.4. Τα θέματα της ατζέντας μπορούν να τα ορίζουν όλα τα μέλη.  
  3.3. **Online Γενική Συνέλευση**  
&nbsp;&nbsp;&nbsp;&nbsp;&nbsp;3.3.1. Η Γ.Σ. μπορεί να λαμβάνει αποφάσεις online.  
&nbsp;&nbsp;&nbsp;&nbsp;&nbsp;3.3.2. Όλα τα μέλη μπορούν να παρουσιάσουν θέμα προς ψήφιση στη ΓΣ κάνοντας χρήση της Λίστας Αλληλογραφίας  
&nbsp;&nbsp;&nbsp;&nbsp;&nbsp;3.3.3. Το θέμα θα βρίσκετε σε ανοιχτή διαβούλευση από τα μέλη τουλάχιστον για 3 ημέρες με δυνατότητα παράτασης εφόσον υπάρχει ενεργή συζήτηση.  
&nbsp;&nbsp;&nbsp;&nbsp;&nbsp;3.3.4. Η έναρξη της ψηφοφορίας γίνεται με πρωτοβουλία του μέλους που έθεσε το θέμα.  
&nbsp;&nbsp;&nbsp;&nbsp;&nbsp;3.3.5. Η Ψηφοφορία είναι επώνυμη και μυστική με μηχανισμό της αρεσκείας του υπεύθυνου μέλους αρκεί να τηρηθούν οι παρακάτω κανόνες:  
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;3.3.5.1. Θα πρέπει να υπάρχει ημερ/νία και ώρα της κάθε ψήφου  
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;3.3.5.2. Η δημοσίευσης της ψηφοφορίας μετά τη λήξη της θα πρέπει να καταγραφεί σε έγγραφο (spreadsheet) στο δημόσιο φάκελο του HackerSpace στο Google Drive με ευθύνη του μέλους που διοργάνωσε την ψηφοφορία.  
&nbsp;&nbsp;&nbsp;&nbsp;&nbsp;3.3.6. Δικαίωμα ψήφου έχουν τα μέλη που εγράφησαν πριν την έναρξη της ψηφοφορίας.  
&nbsp;&nbsp;&nbsp;&nbsp;&nbsp;3.3.7. Η ψηφοφορία διαρκεί τουλάχιστον 3 ημέρες αλλά θα πρέπει να έχει συγκεκριμένη και ορισμένη ημερομηνία και ώρα λήξης.  
&nbsp;&nbsp;&nbsp;&nbsp;&nbsp;3.3.8. Μετά το πέρας της ψηφοφορίας οι ψήφοι πρέπει να δημοσιεύονται.  
